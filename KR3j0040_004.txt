# -*- mode: mandoku-view; -*-
#+TITLE: 演繁露
#+DATE: 2015-08-24 23:20:42.500940
#+PROPERTY: ID KR3j0040
#+PROPERTY: BASEEDITION WYG    
#+PROPERTY: JUAN 卷四
<pb:KR3j0040_WYG_004-1a>¶
欽定四庫全書¶
　演繁露卷四　　　　　　宋　程大昌　撰¶
　　如五器卒乃復¶
尚書大𫝊曰古者圭必有冒故瑁圭者天子與諸侯為¶
瑞諸侯執所受圭以朝天子無過者復得以給使之歸¶
國有過者留其圭三年(已上御覽/八百六)案大傳此言必有所¶
本舜典之謂輯五瑞者即此之執圭而朝者也輯者歛¶
之而上乎天子也又謂班瑞于羣后者即此之復與其¶
<pb:KR3j0040_WYG_004-1b>¶
圭以歸者也第其有過留之三年者不見所出然大傳¶
此言極有理也舜典下文東巡岱宗而贄五玊以朝者¶
即與在朝而輯五瑞者同理也正義曰五瑞本受之堯¶
斂而還之謂如舜新以付改為舜臣與之正新君之始¶
此亦有理然以上下文推之則不通矣四嶽巡狩皆甞¶
斂玊而復授之矣至五器之斂復即是輯班之異名矣¶
今獨於正月在都時所班者為舜賜則巡狩之所如所¶
復在已受新賜之後何用再班也耶以此知大傳所言¶
<pb:KR3j0040_WYG_004-2a>¶
有理蓋分還留兩端以為賞罰也者其說有理也¶
　　飴餳¶
餳(徐盈/反)飴(與之/反)一也楚辭曰粔籹蜜餌有餦(音/張)餭(音/皇)案¶
餳飴餦餭皆一物也而小有異説文曰飴米蘖煎也餳¶
和饊也釋名曰餳餅也煑米消爛洋洋然也飴小弱於¶
餳形怡怡然也方言曰餳謂之張皇注云即乾飴也飴¶
謂之該餳謂之餹凡飴謂之餳自關而東通語也今人¶
名為白糖者是也以其雜米蘖為之也飴即餳之融液¶
<pb:KR3j0040_WYG_004-2b>¶
而可以入之食飲中者也後漢明徳馬后謂含飴弄孫¶
者是也唐世所食餳粥是其類也張衡七辨曰沙飴石¶
蜜逺國貢儲即今沙糖也唐𤣥奘西域記以西域石蜜¶
來詢知其法用蔗汁蒸造太宗令人製之味色皆踰其¶
初即中國有沙糖之始耶然南史已載糖蟹曰蟹之將¶
糖躁擾彌甚豈其以白糖淹之耶白糖文見上¶
　　父之稱呼¶
漢魏以前凡人子稱父則直曰父若為文言則曰大人¶
<pb:KR3j0040_WYG_004-3a>¶
後世呼父不為父而轉其音曰爺又曰爹(低邪/反)雖宫禁¶
稱呼亦同其音故竇懐正為國爺是其事也唐人草檄¶
亦曰致赤子之流離自朱耶之板蕩也案唐韻爹羌人¶
呼父也(陟耶/反)則其讀若遮與今俗所呼不同不知以遮¶
為音者自何世始也案通鑑徳宗正元六年回紇可汗¶
謝其次相曰惟仰食於阿多固不敢預也史釋之曰虜¶
呼父為阿多則是正名為多不名為爺也今人不以貴¶
賤呼父皆為耶蓋傳襲已久矣¶
<pb:KR3j0040_WYG_004-3b>¶
　　詔黃¶
石林言制敕用黃紙始髙宗時非也晉恭帝時王韶之¶
遷黃門侍郎凡諸詔黃皆其辭也(南史/十四)則東晉時已用¶
黃紙寫詔矣又南史傳十五卷曰宋明帝時吏部尚書¶
禇彦回就赭圻行選是役也皆先戰授位板檄不供由¶
是有黃紙札則宋世即軍補官賞功又已用黃紙矣沈¶
約永平八年奏彈南郡丞王源曰源官品應黃紙輒奉¶
白簡以聞則是奏彈之文嘗用黃紙矣(文選/四十)又徐羨之¶
<pb:KR3j0040_WYG_004-4a>¶
召蔡廓為吏部尚書謂黃門已下悉以相委廓聞之曰¶
我不能為徐羨之書紙尾其曰紙尾者黃案之尾也此¶
時選案黃紙錄事尚書與吏部尚書連名故云然也則¶
是宋世已用黃紙為案也至齊世立左右丞書案之制¶
曰白案則右丞書名在上左丞次書黃案則左丞上書¶
右丞下書雖世逺莫知其何者之為白案何者之為黃¶
案所可知者其紙已分黃白兩色决矣南齊東昬侯逰¶
戯無度臺閣案奏或不知所在閹人以紙包裹魚肉還¶
<pb:KR3j0040_WYG_004-4b>¶
家並是三省黃案然則文書之用黃紙其來已久髙宗¶
朝凡謄寫詔制以下州縣始皆用黃紙耳槩言詔用黃¶
紙始於髙宗不審也¶
　　儀鸞¶
顯慶四年髙宗因羣臣賀桃株生李上曰隋煬帝世常¶
有野雀集于殿上當上校尉唱云此是鸞鳥有衛士報¶
云田野之中大有此物乃笞衛士奏以為瑞仍名此殿¶
為儀鸞殿至今嗤笑案髙宗所指校尉者乃髙徳儒也¶
<pb:KR3j0040_WYG_004-5a>¶
(一本云/馬徳儒)髙祖起義執徳儒數之曰汝指野鳥為鸞以欺¶
人主取髙官遂斬之夫髙祖斬徳儒以為妄髙宗以指¶
鸞為詐而儀鸞殿所制之儀鸞司者迄今不改樂其名¶
美不究其由也大業雜記所指為鸞者孔雀也¶
　　七牢百牢¶
僖十五年(卷/五)秦改館晉侯饋七牢焉注云牛羊豕各一¶
為一牢呉責晉饋百牢亦累此數而言之也牛羊豕具¶
為太牢但有羊豕而無牛則為少牢今人獨以太牢名¶
<pb:KR3j0040_WYG_004-5b>¶
牛失之矣¶
　　太廟先於階下西向拜¶
凡行禮太廟執事行事官皆未登階先於階下望西再¶
拜雖人主親祠亦與羣臣同拜相傳此禮名為㕘神案¶
徐鍇嵗時廣記記東漢人主上陵禮曰乘輿自東廂下¶
太常導出西向拜山陵旋升阼階引謝承書曰蔡邕為¶
司徒掾從公到陵問上陵之禮或曰昔京師在長安時¶
其禮不可盡聞也光武即是始𦵏乃剙是禮即邕此記¶
<pb:KR3j0040_WYG_004-6a>¶
而參求之是謂西漢諸陵皆在長安光武始𦵏東都故¶
明帝之上光武陵也必先望西致敬乃敢次及光武此¶
説差有理耳然唐㑹要載太宗拜陵亦先向西兩拜案¶
太宗時唐家方有五陵獻懿皆𦵏趙州趙州自在長安¶
東北固不應向西而拜矣景帝神堯𦵏于三原三原漢¶
池陽地又在長安正北亦不應西拜也獨元帝陵在咸¶
陽咸陽亦在長安西北固不為正西矣且使尊此而先¶
之凡此五陵其四在北其一在西何由獨尊其一耶然¶
<pb:KR3j0040_WYG_004-6b>¶
則太宗西拜其不獨向元陵亦已明矣予案漢郊祀志¶
東方神明之舎西方神明之墓也故凡事鬼必以西為¶
尊也太祖之廟獨為東向蓋據西以臨東即其事也向¶
西之拜其殆即謂神墓在西也不專為一代之陵而設¶
也¶
　　秸服¶
禹貢五百里甸服甸服之賦専納秸服杜佑曰甸者為¶
天子治田也自百里至五百里以遠近差為五等而輕¶
<pb:KR3j0040_WYG_004-7a>¶
重之則五服之凡也然則其制有可疑者焉三百里之¶
比四百里五百里則近矣而納秸者純為藁秸以價計¶
之則比納粟納米反為輕少此其為制何宿也杜佑曰¶
服者服藁役其説是也凡因秸而服其役則納秸雖輕¶
而服役則重用相補除而輕重迺得適平也秸之為用¶
多矣祭之席地人之藉寢皆以秸為質齋牛駕馬皆以¶
秸為食凡其編列供收就加飼秣皆供役者當之故甸¶
内五百里地田王田者其賦入之物不粟不米不總不¶
<pb:KR3j0040_WYG_004-7b>¶
銍専以供秸為賦為其賈雖賤而所供之役則費反重¶
也佑嘗參攷周制見其㕓郊甸縣所賦髙下相絶或有¶
十而取二者或有二十而取五者其差或過數等殊乖¶
十一之則遂總為之説曰周税輕近重逺近者多役也¶
以輕賦而補多役使之適平則秸輕役重正以求及乎¶
中也此古人深意也¶
　　更㸃¶
一夜分五更者以五夜更易為名也顔之推曰五夜謂¶
<pb:KR3j0040_WYG_004-8a>¶
以甲乙丙丁戊記其次第也㸃者則以下漏滴水為名¶
每一更又分為五㸃也張衡賦曰衛以嚴更之直凡史¶
家記事謂乙夜丙夜之類次而言之自甲至戊五易其¶
序則為五更已顔之推家訓所載次第是矣五夜相次¶
擊皷為節南史謂紞如打五皷是也五夜又分二十五¶
㸃每㸃又擊㸃以記唐六典具載其事以故文人作文¶
茍及更㸃皆以鐘皷為言也南史景陽樓有鐘專記曉¶
漏不為記㸃之用也特不知一更又分五㸃起自何世¶
<pb:KR3j0040_WYG_004-8b>¶
耳水經洛陽有金墉城城東有豐置一鐘以和皷漏又¶
南齊宫城有却敵樓樓上施皷持夜以應更唱髙帝以¶
皷多警眠遂改用鐡磬疑記㸃以鐘皷制當始乎此(通/典)¶
(二十/三)¶
　　秉心塞淵馬三千¶
衛文公秉心塞淵騋牝三千心何預焉而著以為效也¶
是與思無邪思馬斯徂正同一理也凡為人上而存心¶
審當則遇事無不曲至畜牧至末事亦遂賴此心以之¶
<pb:KR3j0040_WYG_004-9a>¶
孳息故馬亦蕃庶也是蓋莊周履豨之論也豨豕也豕¶
之一身難肥者莫過於蹢也踐踏豕足而見其豐肥則¶
知其通身無有不肥也矣此由末觀本之論也若直曰¶
此心可以感動乎馬則是虚談無實也晉郭展為太僕¶
留心於養生而廏馬充多征呉得以濟事潘尼為太僕¶
箴敘列其事皆推養生而致之於馬即其説有本矣莊¶
子曰百里奚爵禄不入於心故飯牛而牛肥孔子嘗為¶
乘田而牛羊茁壯長皆一理也堯典談厯而鳥獸之孶¶
<pb:KR3j0040_WYG_004-9b>¶
革毨氄應時無爽伊尹明言烈祖之徳而曰鳥獸魚鼈¶
咸若是皆舉末明本以見無細不及也¶
　　寢廟㳺衣冠¶
古不墓祭祭必於廟廟皆有寢故也凡廟列諸寢前寢¶
則位乎廟後以象人君之前朝後寢也凡寢之有衣冠¶
几杖象生之具者即在廟之寢也髙廟衣冠月一出㳺¶
者㳺其廟寢之衣冠也秦人始於墓側立寢漢世因之¶
諸陵皆有園寢又有宫人隨皷漏理枕且盥水陳嚴具¶
<pb:KR3j0040_WYG_004-10a>¶
則又推廟寢之制以及陵寢者也陵寢亦如廟寢其衣¶
冠月一㳺之諸侯王表曰太常孔臧坐衣冠稿壊失侯¶
是其事也然則魏武置宫人銅雀臺令月朝十五日望¶
陵上食其來有自矣(通鑑四/十九)陸機作文以譏切之但知¶
搜剔其過不復審諦其自也¶
　　頌琴¶
左氏襄二年穆姜擇美檟自為頌琴杜預曰琴名也猶¶
言雅琴案周禮有頌笙頌磬予常疑之若謂此之二器¶
<pb:KR3j0040_WYG_004-10b>¶
以寫頌為名則大小雅亦嘗在數矣而其器獨不記於¶
周禮也因閲杜語乃悟頌云者乃其笙磬之名也唐李¶
勉所寳之琴有二一名響泉一名韻磬其義亦取此乎¶
　　折俎¶
享有體薦體者牲之全體也薦進也謂舉全體以進也¶
宴有折俎俎者所以盛肉也折者解牲體而析之但供¶
其肉不供全體矣周亞夫傳獨寘大胾而無切肉又不¶
設箸本是以此為戯不令得食耳若究其實即似古之¶
<pb:KR3j0040_WYG_004-11a>¶
體薦矣今列郡㑹客有不供食饌而凖價以餉者書辭¶
例云折俎誤也折俎之折音舌言破碎也今之折價而¶
餉者其讀如浙言價與饌相當也¶
　　黃麻白麻¶
唐世王言之别有七其一為册書次為制書又次為勞¶
慰又次為發日敕册書惟除拜王公將相則用白麻紙¶
書封付閣門閣門集朝士拆封宣讀宣已付有司書諸¶
竹簡是為册已所謂擇日備禮册命者即以此麻入之¶
<pb:KR3j0040_WYG_004-11b>¶
竹册而涓吉臨軒以授其人者也自制書已下至發日¶
勅則用黃麻紙書之老杜所謂黃麻似六經者也若降¶
敕㫖諭事及敕牒則用黃藤紙其禮又降於黃麻矣(六/典)¶
　　魚袋¶
今之魚袋本唐制也六典符寳即隨身魚符之制曰所¶
以明貴賤應宣召左二右一其飾有玉金銀三等其符¶
題云某位姓名案此之謂符者初用一本對中書其人¶
官位姓名書已乃析而二之右付其人所謂右一者是¶
<pb:KR3j0040_WYG_004-12a>¶
也左則藏之於内或有宣召即内出左契以與右合㕘¶
驗而同乃始得入其在古制則官得通籍禁中者至入¶
宫門案牒省驗其人年貌官位皆同乃入者也武后時¶
改魚為龜故崔神慶曰今五品以上佩龜者為别敕宣¶
召恐有詐妄故内出龜合之然後應命(通鑑二/百十)即此制¶
也隨身魚符其用蓋如此也今世之制但襲唐舊案官¶
品而授之使得佩帶為飾焉耳而合符之制不復舉用¶
也於是案今制以求古則魚袋之上設為魚形者唐謂¶
<pb:KR3j0040_WYG_004-12b>¶
以玊金銀為飾者也魚飾之下有黒韋渾裹方木附身¶
以垂者唐制謂書其官姓名於木而中分為二者也服¶
章有紫朱黒三異而魚飾之下盛符之囊皆用黒韋者¶
明其為用而不為飾也唐制左符乃遂有二或其人在¶
外則出半符為信召之使來也或此符已徃而其人聞¶
命先至則尚有一符可以為驗也此其所以右一而左¶
二也宣召太子則用玊契事起武后時亦崔神慶所建¶
也此之剙建玊契制亦本於隨身魚袋也(通鑑二/百十)¶
<pb:KR3j0040_WYG_004-13a>¶
　　蝗¶
江南無蝗其有蝗者皆是北地飛來也吾鄉徽州稻初¶
成窠常苦蟲害其形如蠶而其色縹青既飡苗葉又能¶
吐絲牽漫稻頂如蠶在簇然稻之花穗皆不得伸最為¶
農害俗呼橫䖝(橫音户/孟反)記得紹興庚申汪彦章典鄉郡¶
有投牒訴此蟲名為橫彦章謂曰日有㫖令恤蟲災第¶
言徽州蝻䖝為害不呼為橫也案唐韻蝗一音橫(去/聲)則¶
俗呼為橫不為無本也¶
<pb:KR3j0040_WYG_004-13b>¶
　¶
　¶
　¶
　¶
　¶
　¶
　¶
　演繁露卷四¶
