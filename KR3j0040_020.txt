# -*- mode: mandoku-view; -*-
#+TITLE: 演繁露
#+DATE: 2015-08-24 23:20:42.789222
#+PROPERTY: ID KR3j0040
#+PROPERTY: BASEEDITION WYG    
#+PROPERTY: JUAN 續集卷四
<pb:KR3j0040_WYG_020-1a>¶
欽定四庫全書¶
　演繁露續集卷四　　　　宋　程大昌　撰¶
　　詩事¶
　　　蝶粉蜂黄¶
甞有問予周美成詞曰蝶粉蜂黄都過了用何事予曰¶
記得李義山集有之李酬崔八早梅曰何處拂胷資蝶¶
粉㡬時墮額藉蜂黄又贈子直花下曰屏縁蝶留粉窻¶
油蜂印黄周葢用李語也¶
<pb:KR3j0040_WYG_020-1b>¶
　　　取日虞淵¶
吕温贊狄仁傑曰取日虞淵洗光咸池淮南子天文訓¶
第三曰日出于暘谷浴于咸池拂于扶桑是謂晨明至¶
於悲谷是為晡時至於虞淵是謂黄昏温葢言仁傑復¶
辟如取夜日而復諸晨朝也¶
　　　斬無極¶
坡詩曰屬鏤無服不識人楚國何曽斬無極無極費無¶
極也蓋言譖死伍奢者無極也而屬鏤之劒乃不能以¶
<pb:KR3j0040_WYG_020-2a>¶
及無極案昭十七年楚令尹子常殺無極則無極終遂¶
不免也¶
　　　呉越分境¶
唐僧詩曰到江呉地盡對岸越山多陳後山曰聲言隨¶
地改呉越到江分善謔者曰此杭越堠子詩也其謔亦¶
有理然以後山之博而於杭越二州分境亦隨世傳言¶
之似未諦審也案國語越雖為呉所侵棲之㑹稽然其¶
國境北至禦兒禦兒今嘉興縣禦兒鄉亦曰語兒也勾¶
<pb:KR3j0040_WYG_020-2b>¶
踐伐呉用禦兒人涉江駐此江松江也襲呉勝之夫禦¶
兒之人越王得以為用則禦兒之人素𨽻越籍審矣則¶
呉境何甞抵江也耶¶
　　　蒲萄緑¶
李白詩遥看漢水鴨頭緑恰似蒲萄初醱醅錢希白南¶
部新書曰太宗破髙昌收馬乳蒲萄種於苑中并得酒¶
法仍自損益之造酒緑色長安始識其味太白命蒲萄¶
之色以為緑者本此也蒲萄酒西域古已有之而中國¶
<pb:KR3j0040_WYG_020-3a>¶
未見故漢人一斗可博涼州也¶
　　　水落魚龍夜¶
水經汧水出小龍山歴澗注以成淵潭漲不測出五色¶
魚俗以為靈莫敢采因謂龍魚水自下亦通名龍魚川¶
　　　山空鳥䑕秋(杜/詩)¶
渭水出隴西首陽縣鳥䑕山禹貢謂導渭自鳥䑕同穴¶
者也(水/經)¶
　　　荆州為南京¶
<pb:KR3j0040_WYG_020-3b>¶
上元元年九月置南都於荆州以荆州為江陵府二年¶
九月停四宫及江陵南都之號寶應元年復為南都老¶
杜詩曰南京犀浦道四月熟黄梅¶
　　　東坡用杜詩¶
東坡謝賜御詩叙陜西戰勝曰已覺談笑無西戎老杜¶
觀安西兵曰(十/卷)談笑無河北¶
　　　張籍後不盲¶
韓愈贈張十八助教云喜君眸子重清徹携手城南歴¶
<pb:KR3j0040_WYG_020-4a>¶
舊游則張之目疾後甞復舊也¶
　　　火齊¶
天竺有火齊如雲母而色紫裂之則薄如蟬翼積之則¶
紗縠之重據此即老杜謂火齊堆金盤誤以火齊為珠¶
也(太平寰/宇記)¶
　　　木難¶
木難出翅鳥口中結沫所成碧色珠也曹子建詩曰珊¶
瑚間木難¶
<pb:KR3j0040_WYG_020-4b>¶
　　　酒浮蟻¶
曹子建七啟注曰釋名曰酒有沉齊浮蟻在上泛泛然¶
(文選三/十四)¶
　　　評詩¶
詩思豐狹自其胷中來若思同而句韻殊者皆象其人¶
不可強求也張祜送人游雲南固甞張大其境矣曰江¶
連萬里海峽入一條天至老杜則曰窻含西嶺千峯雪¶
門泊東呉萬里船又曰路經灧澦雙蓬鬢天入滄浪一¶
<pb:KR3j0040_WYG_020-5a>¶
鈞舟以較祜語雄偉而又優裕矣¶
　　　莫射鴈¶
牧之獵詩曰憑君莫射南來鴈恐有家書寄遠人沈存¶
中用之作拱辰樂府曰彎弓不射雲中鴈歸鴈而今不¶
寄書¶
　　　春風不度玉門闗¶
唐王之渙與王昌齡髙適飲于旗亭有伶人唱兩詞皆¶
昌齡詞也昌齡夸其同游遂書壁以記曰二絶句矣渙¶
<pb:KR3j0040_WYG_020-5b>¶
之指雙鬟令唱曰脱是吾詩子等當拜牀下鬟唱曰羌¶
笛何須怨楊栁春風不度玉門闗渙之辭也渙擨歈二¶
子東坡詩曰固知無定河邊栁得共中原雪絮春豈采¶
其意耶然㸃換精巧踰渙之矣(王渙之語出薛用弱集/異記在諸家雜説中)¶
　　　㑹意¶
陶詩把菊東籬下悠然見南山本只賞菊而山忽在眼¶
故為可喜也池塘生春草若只就句説句有何佳處惟¶
謝公久病起見新嵗發生故可樂耳栁惲(南史傳/十八)詩曰¶
<pb:KR3j0040_WYG_020-6a>¶
亭臯木葉下隴首秋雲飛蓋亭臯常時逺望木常遮山¶
今秋至木葉皆脱而又有飛雲焉其思致恢遠故可喜¶
也王融少所許可特愛此句因云可以行遠此非為其¶
語工也意到也¶
　　　天闕象緯逼¶
杜詩天闕象緯逼王介父曰闕當為閲非也水經紀穀¶
水曰漢官典職曰偃師去洛西四十五里望朱雀闕其¶
上鬱然與天連明其峻極之至也白虎通曰今閶闔門¶
<pb:KR3j0040_WYG_020-6b>¶
外夾建巨闕以應天宿¶
　　　唐史記杜甫死誤¶
本傳云杜以永泰二年卒於耒陽詩中乃云大厯二年¶
調玉燭案代宗永泰二年十一月改元大厯以厯求之¶
則永泰二年嵗在丙午而大厯二年嵗在丁未是子美¶
不卒於永泰二年也蘇子美集末亦甞言之¶
　　　劉禹錫蘇子瞻用孔子履事¶
東坡跋歐公家書曰仲尼之存人削其迹夢奠之後履¶
<pb:KR3j0040_WYG_020-7a>¶
藏千載劉禹錫佛衣銘曰尼父之生土無一里夢奠之¶
後履存千祀東坡語意或因劉耶然其作開處不如東¶
坡脉貫也¶
　　　思古刺今¶
寗戚飯牛歌曰生不逢堯與舜禪則太斥言矣杜牧曰¶
清時有味是無能閒愛孤雲淡愛僧擬把一麾江海去¶
樂遊原上望昭陵一麾而出獨望昭陵此意婉矣¶
　　　沙河塘¶
<pb:KR3j0040_WYG_020-7b>¶
潘洞浙江論云胥山西北舊皆鑿石以為棧道景龍四¶
年沙岸北漲地漸平坦桑麻植焉州司馬李珣始開沙¶
河水陸成路事見杭州龍興寺圖經胥山者今呉山也¶
呉山有廟相傳其神伍子胥故也又州圖經云塘在縣¶
南五里此時河流去青山未甚遠故李紳詩曰猶瞻伍¶
相青山廟又曰伍相廟前多白浪也景龍沙漲之後至¶
于錢氏隨沙移岸漸至鐵幢今新岸去青山已逾三里¶
皆為通衢居民甚衆此圖經之言也及今紹興間紅亭¶
<pb:KR3j0040_WYG_020-8a>¶
沙漲其沙又逺在青山西南矣¶
　　　鳯池鵝¶
晏丞相甞籠生鵝餉梅聖俞聖俞以詩謝之曰昔居鳯¶
池上曾食鳯池萍乞與江湖客從教養素翎丞相得詩¶
不悦其後有宣州司理者以鵝餉梅蓋蒸而致之故梅¶
詩曰昔年相國籠之贈今日參軍餉以蒸一咀肥甘酬¶
短句定應無復謗言興詳其意趣是先一詩去時有摘¶
語以間者故追言興謗也(梅集四/十五)¶
<pb:KR3j0040_WYG_020-8b>¶
　　　玉魚葬地¶
杜詩曰昨日玉魚蒙葬地韋述兩京記含元殿成每夜¶
有鬼云我是漢王戊太子葬於此死時天子斂我以玉¶
魚一雙改葬果得玉魚¶
　　　端午飛白扇¶
坡詩曰一扇清風灑面寒應縁飛白在毫端唐㑹要三¶
十五曰正觀十八年太宗為飛白書作鸞鳯蝶龍等筆¶
勢驚絶謂長孫無忌等曰五日舊俗必用服玩相賀朕¶
<pb:KR3j0040_WYG_020-9a>¶
今反是賜君白羽扇二枚庶對清風以増美德¶
　　　竹批雙耳峻¶
杜甫詩云㑹要貞觀二十一年骨利榦貢良馬太宗名¶
為十驥仍叙其奇曰耳根纖銳杉竹難方¶
　　　筍根雉子¶
杜詩二十二筍根雉子無人見沙上鳬雛旁母眠雉子¶
雉雛也見者現也言筍根草宻雉雛可以藏伏候無人¶
時乃始出現蓋以有人無人為出没之候也説者乃以¶
<pb:KR3j0040_WYG_020-9b>¶
雉為稚則是以人屬言之而為稚幼也矣稚兒須人扶¶
將何為自藏竹根無人乃見也此全無意味也若用下¶
句儷而求之則鳬雛恃母而安睡與雉雛畏人而不輕¶
出其理一也又如杜之别章曰共醉終同卧竹根言傾¶
銀注瓦瓦銀之奢窶固不侔矣然(闕/)　　　則飲期於¶
醉耳初飲時用器固有瓦銀之異及其醉也固有(闕/)竹¶
而眠不復知其始時銀瓦之别也或者謂以竹根為飲¶
器則上下文皆不貫¶
<pb:KR3j0040_WYG_020-10a>¶
　　　乞為奴¶
杜詩不敢長語臨交衢但道困苦乞為奴南史齊武子¶
真明帝遣殺之子真走入牀下叩頭乞為奴贖死不許(本/傳)¶
　　　有鞭不施安用蒲¶
崔景真為平昌太守有惠政常垂一蒲鞭而未甞用東¶
坡送彭州詩曰有鞭不施安用蒲(祖思/傳)¶
　　　早時金盌出人間¶
杜詩早時金盌出人間南史沈詗行經漢武通天臺為¶
<pb:KR3j0040_WYG_020-10b>¶
表奏之曰甲帳朱簾一朝零落茂陵玉盌遂出人間¶
　　　半夜鐘¶
夜半鐘聲到客船或疑半夜非鳴鐘之時非也南史丘¶
仲孚傳好讀書常以中宵鐘為限僧語亦云分夜¶
　　　小却置之白玉堂¶
後山上蘇公詩曰小却置之白玉堂宋武帝疾戒太子¶
曰謝晦常從征伐頗識機變若有異同必此人也小却¶
可以㑹稽江州處之(出南/紀)¶
<pb:KR3j0040_WYG_020-11a>¶
　　　蹄間三丈¶
杜詩曰蹄間三丈是徐行史記陳軫曰秦馬蹄間三尋¶
　　　玉衣晨自舉¶
杜詩玉衣晨自舉平帝紀乙未義陵寢神衣柙中丙申¶
旦衣在外牀上寢令以急變聞¶
　　　村¶
古無村名今之村即古之鄙野也凡地在國中邑中則¶
名之為都都美也言其人物衣製皆雅麗也凡言美者¶
<pb:KR3j0040_WYG_020-11b>¶
曰都曰子都都人士車騎甚都是也及在郊外則名之¶
為野為鄙言其樸拙無文也曰鄙者如列子自謂鄭之¶
鄙人是也故古語謂美好為都麄陋為鄙本此為義也¶
隋世已有村名唐令在田野者為村别置村正一人則¶
村之為義著矣故世之鄙陋者人因以村名之東坡詩¶
王定國曰連車載酒來不飲外酒嫌其村¶
　　　騎白鳯¶
東坡雪詩鵝毛垂馬騣自怪騎白鳯北夢瑣言五卷曰¶
<pb:KR3j0040_WYG_020-12a>¶
沈詢侍郎除山北節使誦曹唐游仙詩云不知今夜游¶
何處自怪身騎白鳯凰¶
　　　横海鱗¶
謝世基與謝晦謀叛被收世基為詩曰偉哉横海鱗壯¶
矣垂天翼一旦失風水飜為螻蟻食東坡送劉貢父詩¶
曰安得北溟池養此横海鱣¶
　　　冰柱雪車¶
劉叉聞韓愈接後進步歸之吟冰柱雪車二詩出盧仝¶
<pb:KR3j0040_WYG_020-12b>¶
孟郊右叉自有集此二詩正為集首冰柱者謂雪凍而¶
有冰如柱也其語曰簷間冰柱若削出交加終篇之意¶
皆譏成壞無常也至落句則曰我願天子囘造化藏之¶
韞櫝翫之生光華雪車詩大意曰官家不知民餒寒盡¶
驅牛馬盈道載屑玉載載欲何之秘藏深宫以御炎酷¶
徒能自衛九重間豈信車轍血㸃㸃盡是農夫哭¶
　　　盧仝茶詩¶
盧仝謝惠茶詩歴叙一盌至六盌皆有功用蓋淺深不¶
<pb:KR3j0040_WYG_020-13a>¶
同耳其誇茶力至曰既覺兩腋習習清風生蓬萊山在¶
何處玉川子乘此欲歸去案温庭筠採茶録天台記丹¶
丘出大茶服之生羽翼又茶譜記蒙山中頂茶效曰若¶
獲四兩服其一則袪疾二即無病三即换骨四兩即為¶
地仙有僧信其言僅獲一兩服之病差容貌若三十許¶
人眉髮緑色然則謂茶能輕身可為飛仙唐世通有其¶
傳非仝出意自為怪奇也¶
　　　使君公¶
<pb:KR3j0040_WYG_020-13b>¶
東坡離徐州詩曰父老拜馬前請壽使君公君即公也¶
語似重出今見白樂天集(十五/卷)送劉江州曰遥見朱輪¶
來出郭相迎勞動使君公坡蓋用白語云¶
　　　帕頭讀道書¶
張津為交州刺史好鬼神事甞著絳帕鼓琴燒香讀道¶
書故東坡詩曰絳帕蒙頭讀道書¶
　　　三句一韻¶
元結浯溪頌每三句一更韻此秦皇㑹稽頌德之體也¶
<pb:KR3j0040_WYG_020-14a>¶
其體少有用者元好古特法之其辭亦瑰傑相稱也¶
　　　𡁲¶
氣逆而噴涕則為𡁲詩願言則𡁲是也¶
　　續詩事¶
　　　天子呼來不上船¶
范傳正作李白墓碑云𤣥宗泛白蓮池白不在宴皇歡¶
既洽召作序白已被酒於翰苑中命髙力士扶以登舟¶
案此即杜詩謂天子呼來不上船者也或者謂方言以¶
<pb:KR3j0040_WYG_020-14b>¶
衣襟為船誤矣(本/集)¶
　　　羅趙¶
三輔決録趙襲羅暉能草張伯英與襲同郡太僕朱賜¶
書曰上比崔杜不足下方羅趙有餘東坡詩羅趙前頭¶
敢炫書¶
　　　萬壽白雲杯¶
李義山集中漢南書事云陛下好生千萬壽玉樓長御¶
白雲杯¶
<pb:KR3j0040_WYG_020-15a>¶
　　　半段鎗¶
唐傳(十/六)哥舒翰吐蕃犯苦拔海哥舒翰持半段鎗迎擊¶
所向披靡東坡譏集句曰路旁拾得半段鎗¶
　　　桃李喻所薦士¶
趙簡子謂陽虎曰惟賢者為能報恩不肖者不能矣夫¶
植桃李者夏得休息秋得其食植蒺藜者夏不得休息¶
秋得其刺焉今子之所得者蒺藜也今世通以所薦士¶
為桃李者説皆本此唐人刺裴度詩曰不栽桃李種薔¶
<pb:KR3j0040_WYG_020-15b>¶
薇荆棘滿庭君始知用此為據也¶
　　　壻乘龍¶
桓焉兩女嫁李元禮孫雋時人謂桓氏兩女俱乘龍言¶
得壻如龍也¶
　　　金釵十二行¶
梁劉孝綽莫愁詩莫愁十五嫁為盧家婦盧家蘭室桂¶
為梁頭上金釵十二行人生富貴何所望愧不嫁與東¶
家王詳此金釵十二行乃排插十二釵也唐制命婦以¶
<pb:KR3j0040_WYG_020-16a>¶
花樹多少為髙下曰花釵若干也¶
　　　婁猪艾□¶
衛南子召子朝於宋太子蒯瞶過宋野人歌之曰既定¶
爾婁猪盍歸吾艾猳注婁猪求子猪也喻南子艾猳喻¶
宋朝艾老也太子羞之因是欲殺南子不果出奔¶
　　　麻没橐駞¶
種麻以夏至十日前為上時諺曰夏至後不没狗或答¶
曰但雨多没橐駞魯直書其學子課帙曰大雨若懸河¶
<pb:KR3j0040_WYG_020-16b>¶
禾深没橐駞用此¶
　　　何遜梅花詩¶
初學記梅門載梁何遜早梅詩其警句曰枝横却月觀¶
花遶凌風臺¶
　　　金斗¶
顧渚茶録唐張文規為湖守詩寄劉環中秀才云待醉¶
烏程酒思斟平望羮煙雲金斗暗苔蘚石尊平¶
　　　萬壽三元¶
<pb:KR3j0040_WYG_020-17a>¶
梁沈約上皇太子壽酒奏分雅詩一曲曰百福四象初¶
萬壽三元始拜獻惟衮職同心協卿士北極永無窮南¶
山安足擬(藝文/歌門)¶
　¶
　¶
　¶
　¶
　¶
<pb:KR3j0040_WYG_020-17b>¶
　¶
　¶
　¶
　¶
　¶
　¶
　¶
　演繁露續集卷四¶
